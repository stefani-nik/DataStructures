# Задача

Нека имаме сграда с N етажа и в нея има асансьор, който обслужва заявките в реда, в който са постъпили (настинат е бутон). 
Скоростта на асансьора е константна и е 0.2 етажа в секунда (т.е минава един етаж за 5 секунди). 
Времето за престой на етаж приемете за 0.

**Целта на вашата програма е да реализира симулация на работата на асансьора при дадени заявки за към него.**

Входните данни ще се четат от текстов файл, името на който ще получите като аргумент от командния ред на програмата си (през argv). 
Първият ред на входа съдържа 2 цели числа N и K. N е броят етажи в сградата, а K е броят заявки, които следват, като всяка е на отделен ред.
Заявките за асансьора са 2 типа:

Повикване от етаж: **call DIR FLOOR TIME** </br>
**DIR:** посока, едно от {up, down} </br>
**FLOOR:** етаж, цяло число в интервала [1, N] </br>
**TIME:** време в секунди от началото на симулацията </br>
Команда от вътре: **go FLOOR TIME** </br>
**FLOOR:** етаж, цяло число в интервала [1, N] </br>
**TIME:** време в секунди от началото на симулацията </br>
За изход на вашата програма трябва да изведете TIME, FLOOR, DIR за всяко спиране на асансьора на етаж,  </br>
където TIME са секундите изминали от началото на симулацията, </br>
FLOOR е етажа, на който е спрял асансьорът, </br>
а DIR е посоката, от която е дошъл на този етаж. </br>

Забележка 1:
Секундите в заявките нямат общо с времето за изпълнение на вашата програма. Заявките може да приемете като списък от вече приключили събития. В момент 0 асансьорът е на етаж 1.

Забележка 2:
Асансьорът обработва заявките по ред на тяхното постъпване. Единственото изкючение на това правило, е когато той може да спре на някой етаж без да променя текущо изпълняваната заявка. Например ако се движи от етаж 1 до етаж 5 и получи заявка за етаж 4, докато се намира на етаж 2, то той ще спре на етаж 4.
